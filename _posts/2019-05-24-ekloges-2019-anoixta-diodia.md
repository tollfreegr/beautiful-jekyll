---
layout: post
published: true
title: 'Εκλογές 2019: Ανοιχτά τα διόδια τις επόμενες δύο Κυριακές'
subtitle: 'Χωρίς αντίτιμο οι διελεύσεις - Δωρεάν από την Παρασκευή για τους εκλογικούς αντιπροσώπους'
bigimg: '/img/diodia2.jpg'	
---

Ανοιχτά θα είναι τα διόδια τις επόμενες δύο Κυριακές, 26 Μαΐου και 3 Ιουνίου, και οι πολίτες θα περνούν χωρίς να πληρώνουν το αντίτιμο, προκειμένου να διευκολυνθούν στις μετακινήσεις τους για να ψηφίσουν στις Ευρωεκλογές και τις Αυτοδιοικητικές Εκλογές.

Με απόφαση του Υπουργού Υποδομών και Μεταφορών κ. Χρήστου Σπίρτζη διασφαλίστηκε η ελεύθερη διέλευση χωρίς καταβολή διοδίων των πολιτών σε όλους τους μεγάλους αυτοκινητοδρόμους της χώρας, στη γέφυρα Ρίου-Αντιρρίου και στην Αττική Οδό.

Οι ελεύθερες διελεύσεις από όλους τους σταθμούς διοδίων της χώρας θα ισχύσουν την Κυριακή 26 Μαΐου 00:00 ως τις 24:00, όπως επίσης και την Κυριακή 2 Ιουνίου 00:00 ως τις 24:00 μ.μ.

Όσον αφορά τους δικαστικούς αντιπροσώπους που θα μεταβούν για την εκτέλεση των καθηκόντων τους, θα είναι ελεύθερη η διέλευση τους από τους σταθμούς διοδίων από την Παρασκευή  24 Μαΐου στις 6:00 π.μ. έως και την Δευτέρα 27 Μαΐου  στις 24:00 μ.μ., καθώς και από την Παρασκευή  31 Μαΐου στις 6:00 π.μ. έως και την Δευτέρα 3 Ιουνίου 2019 στις 24:00 μ.μ..

Σημειώνεται ότι η διέλευση χωρίς την επιβολή διοδίων θα γίνεται με την επίδειξη του εγγράφου τοποθέτησης του Δικαστικού Αντιπροσώπου και του Δελτίου Αστυνομικής Ταυτότητας τους.

Ειδικότερα, χωρίς διόδια θα πραγματοποιηθούν  οι  διελεύσεις επιβατικών Ιδιωτικής Χρήσης και δικύκλων οχημάτων (κατηγορίες 1 και 2) στους εξής οδικούς άξονες:
* Αυτοκινητόδρομος Ελευσίνα – Κόρινθος – Πάτρα – Παράκαμψη Πάτρας (Ολυμπία Οδός)
* Γέφυρα Ρίου -Αντιρρίου
* Αυτοκινητόδρομος Κόρινθος – Τρίπολη – Καλαμάτα και Λεύκτρο – Σπάρτη (Μορέας)
* Αυτοκινητόδρομος Ιόνια οδός και τμήμα ΠΑΘΕ Μεταμόρφωση - Σκάρφεια
* Αυτοκινητόδρομος Κεντρικής Ελλάδος και τμήμα ΠΑΘΕ Σκάρφεια – Ράχες
* Αυτοκινητόδρομος Αιγαίου  ( Ράχες– Κλειδί)
* Εγνατία Οδός
* Αττική Οδός

[Πηγή](https://www.newsbeast.gr/greece/arthro/4929378/ekloges-2019-anoichta-ta-diodia-tis-epomenes-dyo-kyriakes)



