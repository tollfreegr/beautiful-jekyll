---
layout: post
published: true
title: 'Τι αλλάζει στα διόδια από την 1η Ιανουαρίου'
subtitle: 'Αυξήσεις στις τιμές - Τι θα ισχύει για τους ανέργους'
bigimg: '/img/diodia.jpg'	
---

Αυξήσεις στις τιμές των διοδίων φέρνει μαζί του το 2019, καθώς έχει αρχίσει η αντίστροφη μέτρηση για την άνοδο των τιμών.

Η Κοινοπραξία «Αυτοκινητόδρομοι Αιγαίου», που εκμεταλλεύεται το τμήμα του ΠΑΘΕ από τον Μαλιακό μέχρι την Ημαθία, ανακοίνωσε αυξήσεις μέχρι και 10 λεπτά ανά διέλευση σε ορισμένους σταθμούς διοδίων και για ορισμένες κατηγορίες οχημάτων από την 1η Ιανουαρίου.

Έτσι, από την 1η του Ιανουαρίου οι οδηγοί που θα κινούνται στην Εγνατία θα παρατηρήσουν πως η χρέωση ανά χιλιόμετρο έχει αυξηθεί ενώ σε κάποιες περιπτώσεις το κόστος θα εκτοξευθεί μέχρι και 150%.

Εκτός από τις μεγάλες αυξήσεις στις τιμές των διοδίων, η Κοινή Υπουργική Απόφαση προβλέπει πως από 1η Ιανουαρίου 2019 καταργείται κάθε απαλλαγή από την πληρωμή διοδίων, με την εξαίρεση των ανέργων οι οποίοι θα διέρχονται δωρεάν, όταν δείχνουν την κάρτα ανεργίας.

## Αναλυτικά το ύψος των χρεώσεων:

- για τον σταθμό Παμβώτιδα, το μήκος καθορίζεται σε 39,7 χιλιόμετρα με χρέωση 1,98 ευρώ (από 1,20 ευρώ σήμερα)
- για το Μαλακάσι σε 48,1 χιλιόμετρα με χρέωση 2,40 ευρώ (από 2,10),
- για τη Σιάτιστα σε 48,6 χλμ. με χρέωση 2,40,
- για τον Πολύμυλο σε 48,2 χλμ. με 2,41 ευρώ (από 2,40),
- στα Μάλγαρα για μήκος 59,7 χλμ με 2,98 ευρώ (από 1,20 ευρώ),
- στη Θεσσαλονίκη για μήκος χρέωσης 13,8 χλμ σε 0,69 ευρώ,
- στην Ανάληψη για 58,8 χλμ σε 2,94 ευρώ (από 2,40 ευρώ),
- στην Ασπροβάλτα για 28,5 χλμ. το κόστος ανέρχεται σε 1,42 ευρώ,
- στη Μουσθένη με μήκος χρέωσης 54,3 χλμ. η χρέωση γίνεται 2,71 ευρώ (από 2,40 ευρώ),
- στην Καβάλα με 47,2 χλμ. 2,36 ευρώ,
- στον Ίασμο για 46,2 χλμ. η χρέωση διαμορφώνεται σε 2,31 ευρώ (από 1,90 ευρώ),
- στη Μέστη με 55,7 χλμ. σε 2,78 ευρώ (από 1,70 ευρώ) και στο Αρδάνιο για 40,5 χλμ. σε 2,02 ευρώ.
- Για τον σταθμό διοδίων της Τύριας στο οδικό τμήμα Νεοχωρίου-Σελλών-Τύριας, η περιοχή χρέωσης καθορίζεται σε 68,4 χιλιόμετρα (μεταξύ Ηγουμενίτσας-Ιωαννίνων), διαμορφώνοντας την τιμή του διοδίου σε 3,42 ευρώ από 2,10 ευρώ (67%)
- στους κάθετους άξονες στην Ιεροπηγή, το μήκος χρέωσης καθορίζεται σε 47,2 χλμ. με χρέωση 2,36 ευρώ (από 2,10 ευρώ),
- στους Ευζώνους για 60 χλμ. με κόστος 3 ευρώ (από 1,80 ευρώ),
- στον Προμαχώνα για 48 χλμ. με χρέωση 2,4 ευρώ (από 2,40 ευρώ)
- στο Στρυμονικό για 47,5 χλμ. με κόστος 2,37 ευρώ.



[Πηγή](https://www.newsbeast.gr/greece/arthro/4351928/ti-allazei-sta-diodia-apo-tin-1i-ianoyarioy)


