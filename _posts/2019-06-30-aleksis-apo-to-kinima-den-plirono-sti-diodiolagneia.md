---
layout: post
published: true
title: 'Αλέξης: Από το κίνημα «δεν πληρώνω» στη… διοδιολαγνεία'
subtitle: 'Όταν το 2015 ο Αλέξης Τσίπρας κατέβαινε στους σταθμούς των διοδίων δείχνοντας την υποστήριξή του στο κίνημα «δεν πληρώνω» με συνθήματα «ΟΧΙ στα διόδια των μεγαλοεργολάβων» ποιος θα πίστευε ότι επι Πρωθυπουργίας του αυτά τα διόδια που τότε κατήγγειλε, θα πολλαπλασιάζονταν και θα αυξάνονταν πάνω από 150%!'
bigimg: '/img/diodia.jpg'	
---

Όταν στην αντιπολίτευση ο νυν Πρωθυπουργός δήλωνε μεταξύ άλλων μπροστά από τους σταθμούς των διοδίων: «Η κυβέρνηση (Σαμαρά τότε) θέλει να αντιμετωπίσει ένα κίνημα αυθόρμητο που δεν ανήκει σε κανένα κόμμα ως κίνημα τζαμπατζήδων… … νομίζω ότι η ανυπακοή απέναντι σ’ ένα κράτος σε μία πολιτεία που δεν είναι σε θέση να τηρήσει τις στοιχειώδεις υποχρεώσεις της είναι πλέον ένας δρόμος που θα γίνει μαζικός γιατί το θέλουν είτε όχι».

Αυτά ως Αρχηγός της Αντιπολίτευσης, γιατί ως Κυβερνήτης υπέγραψε ακόμα περισσότερα διόδια, ακόμα και στις παράπλευρους του Αγίου Στεφάνου και της Βαρυμπόμπης, τα οποία θα κληθεί να αντιμετωπίσει η επόμενη Κυβέρνηση.

Η Κυβέρνηση ΣΥΡΙΖΑ, σχεδόν διπλασίασε τους σταθμούς διοδίων σε όλη την επικράτεια, δυσανάλογα μάλιστα με τους νέους δρόμους που παραδόθηκαν.
Μόνο το 2019, μεταξύ άλλων, επέτρεψε να αυξηθούν υπέρογκα τα διόδια της Αθηνών-Πατρών, της Εγνατίας Οδού (+150%) αλλά και της γέφυρας Ρίου-Αντιρρίου που πλέον το κόμιστρο για μία μετάβαση ενός ΙΧ είναι στα 13.50€.
Όλα αυτά γίνονταν την ώρα που ο αρμόδιος υπουργός Σπρίτζης έταζε στο εκλογικό του κοινό, απαλλαγή από τα δικαστήρια και τα πρόστιμα αυτών που σπρώχνανε τις μπάρες και δε πλήρωναν, ακόμα και πλήρη απαλλαγή των κομίστρων στους κατοίκους των περιοχών, ενώ από το 2018 δήλωνε ότι θα ξεκινήσει το σύστημα ηλεκτρονικών και συνάμα τα πιο δίκαια χιλιομετρικά διόδια.

[ΔΙΑΒΑΣΤΕ ΣΧΕΤΙΚΑ ΕΔΩ](https://www.newsauto.gr/news/ti-tha-gini-ta-ilektronika-diodia/)

Θυμίσουμε ότι από τον Μάιο του 2017 έχει συσταθεί έμμισθη «Υπηρεσία Οδικών Τελών» έχει αναλάβει να εποπτεύσει αλλά και να χαράξει την στρατηγική εξορθολογισμού των διοδίων και την σύνταξη προδιαγραφών για ενιαία ηλεκτρονικά αναλογικά διόδια.

[ΔΙΑΒΑΣΤΕ ΣΧΕΤΙΚΑ ΕΔΩ](https://www.newsauto.gr/news/sistinete-ipiresia-diodion-gia-oli-ti-chora/)

Όλα τα παραπάνω φυσικά «έκλειναν» με τις αυξήσεις της Αττικής Οδού, οι οποίες ήρθαν μετά από… αιματηρές διαπραγματεύσεις της Κυβέρνησης ΣΥΡΙΖΑ με της εταιρεία. Διαπραγματεύσεις που φυσικά δεν έγιναν ουσιαστικά ποτέ, με την εταιρεία να δηλώνει παράλληλα… πάλι καλά που δεν το πάει στο 3,77€, που θα μπορούσε σύμφωνα με τη σύμβαση παραχώρησης που έχει υπογράψει από το 1996, υπό Πρωθυπουργίας Σημίτη 


[Πηγή](https://www.protothema.gr/blogs/takis-trakoysellis/article/903213/alexis-apo-to-kinima-den-plirono-sti-diodiolagneia/)



