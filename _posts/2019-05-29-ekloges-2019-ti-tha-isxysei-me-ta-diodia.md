---
layout: post
published: true
title: 'Εκλογές 2019: Τι θα ισχύσει με τα διόδια στις επαναληπτικές '
subtitle: 'Ελεύθερη θα είναι η διέλευση στα διόδια και στις επαναληπτικές δημοτικές -περιφερειακές εκλογές, στις 2 Ιουνίου. '
bigimg: '/img/diodia2.jpg'	
---

Ελεύθερη θα είναι η διέλευση στα διόδια και στις επαναληπτικές δημοτικές -περιφερειακές εκλογές, στις 2 Ιουνίου.

Σύμφωνα με τη σχετική απόφαση του υπουργού Υποδομών και Μεταφορών, Χρήστου Σπίρτζη, προκειμένου να διευκολυνθούν οι μετακινήσεις τους στις επερχόμενες και Αυτοδιοικητικές εκλογές η διέλευση από τους σταθμούς διοδίων της χώρας θα είναι ελεύθερη από τις 00:00 τα μεσάνυχτα του Σαββάτου έως και τα μεσάνυχτα (00:00) της προσεχούς Κυριακής, 2 Ιουνίου.

**Τι θα ισχύσει για τους δικαστικούς αντιπροσώπους**

Για τους δικαστικούς αντιπροσώπους που θα μεταβούν για την εκτέλεση των καθηκόντων τους στις εκλογές, θα είναι ελεύθερη η διέλευση τους από τους σταθμούς διοδίων:

από την Παρασκευή 31 Μαΐου στις 6:00 π.μ. έως και την Δευτέρα 3 Ιουνίου 2019 στις 24:00 μ.μ.

**Προσοχή**: H διέλευση χωρίς την επιβολή διοδίων θα γίνεται με την επίδειξη του εγγράφου τοποθέτησης του Δικαστικού Αντιπροσώπου και του Δελτίου Αστυνομικής Ταυτότητας τους.

Ειδικότερα, στο διάστημα που ορίζει η απόφαση του υπουργείου Μεταφορών, χωρίς διόδια θα πραγματοποιηθούν οι διελεύσεις επιβατικών Ιδιωτικής Χρήσης και δικύκλων οχημάτων(κατηγορίες 1 και 2) στους εξής οδικούς άξονες:

    * Αυτοκινητόδρομος Ελευσίνα – Κόρινθος – Πάτρα – Παράκαμψη Πάτρας (Ολυμπία Οδός)
    * Γέφυρα Ρίου -Αντιρίου
    * Αυτοκινητόδρομος Κόρινθος – Τρίπολη – Καλαμάτα και Λεύκτρο – Σπάρτη (Μορέας)
    * Αυτοκινητόδρομος Ιόνια οδός και τμήμα ΠΑΘΕ Μεταμόρφωση – Σκάρφεια
    * Αυτοκινητόδρομος Κεντρικής Ελλάδος και τμήμα ΠΑΘΕ Σκάρφεια – Ράχες
    * Αυτοκινητόδρομος Αιγαίου ( Ράχες– Κλειδί)
    * Εγνατία Οδός
    * Αττική Οδός



[Πηγή](https://www.in.gr/2019/05/29/greece/ekloges-2019-ti-tha-isxysei-ta-diodia-stis-epanaliptikes/)



