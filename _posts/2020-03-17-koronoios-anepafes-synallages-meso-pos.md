---
layout: post
published: true
title: 'Κορωνοϊός: Ανέπαφες συναλλαγές μέσω μηχανημάτων POS ή πομποδεκτών στα διόδια'
subtitle: 'Σύσταση για τη χρήση ανέπαφων συναλλαγών με κάρτα στις λωρίδες με αυτόματα μηχανήματα ή πομποδεκτών απευθύνει με ανακοίνωσή της η Ολυμπία Οδός'
bigimg: '/img/ImgSrc-14.jpg'	
---

Σύσταση για τη χρήση ανέπαφων συναλλαγών με κάρτα στις λωρίδες με αυτόματα μηχανήματα ή πομποδεκτών απευθύνει με ανακοίνωσή της η Ολυμπία Οδός, που διαχειρίζεται τον αυτοκινητόδρομο Ελευσίνας-Πατρών, στο πλαίσιο των μέτρων αντιμετώπισης του κορωνοϊού.

Συγκεκριμένα, διετίθενται δύο τρόποι ανέπαφης συναλλαγής στους μετωπικούς και πλευρικούς σταθμούς διοδίων τελών του αυτοκινητόδρομου:

1. Μέσω POS σε όλες τις λωρίδες με Αυτόματα Μηχανήματα Πληρωμής (APM), οι οποίες έχουν την χαρακτηριστική πράσινη σήμανση. Η διαδικασία είναι απλή και σύντομη:

Περνώντας από τη Λωρίδα των Αυτόματων Μηχανημάτων Πληρωμής αγγίζουμε τον αναγνώστη ανέπαφων συναλλαγών με την πιστωτική ή χρεωστική κάρτα μας και περιμένουμε μερικά δευτερόλεπτα για την εκτύπωση της απόδειξης. Στα Αυτόματα Μηχανήματα Πληρωμής υπάρχει επίσης ειδικός αναγνώστης Μοτο-κάρτας (για τους μοτοσυκλετιστές).


2. Μέσω των ηλεκτρονικών λωρίδων εφόσον είναι κάτοχοι του πομποδέκτη της Ολυμπίας Οδού (Ο-pass) ή των πομποδεκτών της Αττικής Οδού (e-pass), της Γέφυρας (Γέfυρα–epass), του Αυτοκινητόδρομου Αιγαίου (Εway).

Οι κάτοχοι πομποδέκτη O-pass, που περνούν από τις ηλεκτρονικές λωρίδες, υπενθυμίζεται ότι μπορούν να φορτίζουν τον λογαριασμό τους ηλεκτρονικά μέσω του [www.olympiaodos.gr](www.olympiaodos.gr) στην ενότητα: **O-pass/ Είμαι συνδρομητής- Σύνδεση**.


[Πηγή](https://www.tovima.gr/2020/03/13/society/koronoios-anepafes-synallages-meso-mixanimaton-pos-i-pompodekton-sta-diodia/)



