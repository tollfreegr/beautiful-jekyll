---
layout: post
published: true
title: ' Διόδια δωρεάν – εκλογές: Με ανοιχτά τα διόδια στις κάλπες'
subtitle: 'Διόδια δωρεάν - εκλογές: Tο υπουργείο Υποδομών και Μεταφορών ανακοίνωσε ειδικό καθεστώς για τη λειτουργία των διοδίων την ημέρα των εκλογών την Κυριακή 7 Ιουλίου.'
bigimg: '/img/d4-1.jpg'	
---

Οδηγίες για τους ψηφοφόρους έχει δώσει το υπουργείο Εσωτερικών, ενόψει των εκλογών της 7ης Ιουλίου. Για να διευκολυνθούν οι πολίτες που θα ψηφίσουν στις εκλογές 2019, το υπουργείο Υποδομών και Μεταφορών ανακοίνωσε ένα ειδικό καθεστώς για τη λειτουργία των διοδίων. Πιο συγκεκριμένα, στην υπουργική απόφαση για τις εκλογές 2019 τονίζεται ότι «για τη διευκόλυνση της άσκησης του εκλογικού δικαιώματος στις εκλογές της 7ης Ιουλίου 2019, όλα τα οχήματα ιδιωτικής και δημόσιας χρήσης θα διέρχονται ελεύθερα, χωρίς την καταβολή διοδίων, από τους μετωπικούς σταθμούς διοδίων των αυτοκινητοδρόμων όλων των έργων παραχώρησης, από την δωδεκάτη πρωινή (12.00 π.μ.) της 6ης Ιουλίου μέχρι την ογδόη πρωινή (8.00 π.μ.) της 8ης Ιουλίου 2019».

Επίσης, μετά από αίτημα των Υπουργείων Εσωτερικών, Δικαιοσύνης, Διαφάνειας και Ανθρωπίνων Δικαιωμάτων, Υποδομών και Μεταφορών και Ναυτιλίας και Νησιωτικής Πολιτικής, θα παρέχεται έκπτωση στην τιμή του κανονικού εισιτηρίου, πλοίων, τρένων, υπεραστικών λεωφορείων και πτήσεων της Aegean Airlines και της Olympic Air, με βάση τις παρακάτω αποφάσεις των εταιρειών: Η αεροπορική εταιρεία AEGEAN και Olympic Air, προσφέρει ειδικό ναύλο 45 ευρώ ανά διαδρομή (συν τους φόρους αεροδρομίων και λοιπές χρεώσεις) για όλο το εσωτερικό δίκτυό της, για τις αεροπορικές μετακινήσεις των Δικαστικών Αντιπροσώπων, που θα πραγματοποιηθούν για την άσκηση των καθηκόντων τους κατά τις επικείμενες εκλογές. Στην τιμή περιλαμβάνεται μια χειραποσκευή μέχρι 8 κιλά.
H TΡΑΙΝΟΣΕ αποφάσισε την παροχή έκπτωσης 30% στις τιμές των κανονικών εισιτηρίων για ταξίδι απλής μετάβασης στους εκπροσώπους της δικαστικής αρχής, εφόρων, γραμματέων και δικαστικών αντιπροσώπων, για τη μετάβασή τους από τον τόπο διαμονής τους, στο τόπο εκτέλεσης των καθηκόντων τους, ενόψει της διεξαγωγής των εκλογών της 7ης Ιουλίου 2019. Η έκπτωση χορηγείται με την επίδειξη της απόφασης διορισμού και θα εξυπηρετούνται κατά προτεραιότητα.

Για τον ίδιο σκοπό, η ΤΡΑΙΝΟΣΕ θα χορηγεί την ίδια έκπτωση (30%) επί των κανονικών τιμών των εισιτηρίων για απλή μετάβαση ή επιστροφή και για όσους πολίτες ταξιδέψουν σιδηροδρομικά. Η έκπτωση θα χορηγείται με απλή επίδειξη της αστυνομικής τους ταυτότητας, διαβατηρίου ή άλλου νομιμοποιητικού εγγράφου.

Η Πανελλαδική Ομοσπονδία Αυτοκινητιστών Υπεραστικών Συγκοινωνιών απευθυνόμενη στα ΚΤΕΛ ζήτησε τη χορήγηση έκπτωσης επί της τιμής των εισιτηρίων για τη μετακίνηση των αντιπροσώπων της δικαστικής αρχής, εφόρων και ψηφοφόρων. Η Ομοσπονδία των ΚΤΕΛ ανταποκρίθηκε θετικά, με έκπτωση 25% στα κανονικά εισιτήρια για υπερνομαρχιακές μετακινήσεις καθώς και για την έκδοση εισιτηρίων μετ’ επιστροφής.

Οι ακτοπλοϊκές εταιρείες αποφάσισαν την παροχή έκπτωσης στις τιμές των κανονικών εισιτηρίων για τη μετάβαση των εκπροσώπων της δικαστικής αρχής, εφόρων, γραμματέων και δικαστικών αντιπροσώπων, καθώς και την παροχή έκπτωσης για τη μεταφορά των οχημάτων τους, στο σύνολο σχεδόν των προορισμών κατά τη διαδικασία των επικείμενων εκλογών της 7ης Ιουλίου 2019.

**Εκλογές 2019: Εκπτώσεις σε όλα τα εισιτήρια**

Η Κοινοπραξία πλοίων ANES FERRIES (δρομολόγια από Βόλο προς Σποράδες), παρέχει δωρεάν μετακίνηση στους αντιπροσώπους της δικαστικής αρχής και στα οχήματα αυτών, στον τόπο άσκησης των καθηκόντων τους.

Η Κοινοπραξία TRITON FERRIES στα δρομολόγια των Ε/Γ-Ο/Γ ΠΟΡΦΥΡΟΥΣΑ και ΙΟΝΙΣ (Πειραιά, Νεάπολη, Κύθηρα, Αντικύθηρα, Κίσσαμο, Γύθειο) παρέχει δωρεάν μετακίνηση στους εκπροσώπους της δικαστικής αρχής και τα οχήματά τους.

Οι κοινοπραξίες Blue Star Ferries (Blue Star Ferries & Hellenic Seaways) και ΑΝΕΚ LINES – SUPERFAST παρέχουν έκπτωση 50%στις μετακινήσεις των εκπροσώπων, καθώς και έκπτωση 20% στα Ι.Χ. αυτοκίνητά τους.

Η εταιρεία «ΜΙΝΩΙΚΕΣ ΓΡΑΜΜΕΣ» χορηγεί έκπτωση 30% στα εισιτήρια και τη μετακίνηση των Ι.Χ. οχημάτων.
Η εταιρεία ΑΙΓΑΙΟΝ ΠΕΛΑΓΟΣ στα δρομολόγια του Ε/Γ-Ο/Γ ΠΡΕΒΕΛΗΣ, παρέχει έκπτωση 50% στα ατομικά εισιτήρια, καθώς και έκπτωση 20% στη μεταφορά των Ι.Χ. αυτοκινήτων.

Η εταιρεία FAST FERRIES στα δρομολόγια του Ε/Γ-Ο/Γ ΘΕΟΛΟΓΟΣ Π και ΦΑΣΤ ΦΕΡΡΙΣ ΑΝΔΡΟΣ (Ραφήνα, Άνδρο, Τήνο, Μύκονο) προσφέρει έκπτωση 30% στα ατομικά εισιτήρια και έκπτωση 20% στα εισιτήρια των οχημάτων.

Η Κοινοπραξία LEVANTE FERRIES GROUP (Ζάκυνθο, Κυλλήνη, Κεφαλονιά), παρέχει δωρεάν μετακίνηση στους αντιπροσώπους της δικαστικής αρχής και στους εφόρους τους.

Η Κοινοπραξία πλοίων Σαρωνικού (Αίγινα, Αγκίστρι, Μέθανα, Πόρο) ενέκρινε την χορήγηση έκπτωσης 50% στους ναύλους των δικαστικών αντιπροσώπων.

Η εταιρεία AEGEAN SPEED LINES (Πειραιά, Σέριφο, Σίφνο, Μήλο) παρέχει έκπτωση 30% στα ατομικά εισιτήρια.


[Πηγή](https://www.alphafreepress.gr/2019/07/04/ellada/diodia-dorean-ekloges-me-anoixta-ta-diodia-stis-kalpes/)



