---
layout: post
published: true
title: 'Οριστικό: Δεν αυξάνονται οι τιμές στα διόδια της Αττικής Οδού'
subtitle: 'Το ίδιο αντίτιμο που πλήρωναν για τη διέλευσή τους από την Αττική Οδό θα συνεχίσουν να καταβάλλουν οι οδηγοί, καθώς δεν θα γίνει καμία αύξηση στις τιμές. Η μη αύξηση των τιμών στα διόδια της Αττικής Οδού αποφασίστηκε από το Διοικητικό Συμβούλιο της εταιρείας.'
bigimg: '/img/attiki-odos-diodia.jpg'	
---

## Η Αττική Οδός για τη μη αύξηση των τιμών στα διόδια

Το Διοικητικό Συμβούλιο της Αττικής Οδού δηλώνει ότι δεν θα εφαρμόσει τις αυξήσεις διοδίων τελών που ανακοίνωσε στις 14 Ιουνίου.

## Οι συζητήσεις κυβέρνησης-Αττικής Οδού

Υπενθυμίζεται πως όταν η Αττική Οδός είχε ανακοινώσει τις αυξήσεις στις τιμές διελεύσεις στα διόδια είχε προκαλέσει την έντονη αντίδραση τόσο των οδηγών, όσο και της ΝΔ που τότε ήταν στην αντιπολίτευση. Συγκεκριμένα η Αττική Οδός είχε ανακοινώσει τον περασμένο Ιούνιο την πρόθεσή της να προχωρήσει σε δύο αυξήσεις στα διόδια, το ύψος των οποίων επρόκειτο να ανέλθει από τα 2,80 ευρώ στα 3,30 ευρώ από την πρώτη Ιανουαρίου 2020.
Ωστόσο μετά τις εκλογές ξεκίνησαν συζητήσεις μεταξύ των μετόχων της Αττικής Οδού και του υπουργείου Υποδομών προκειμένου να βρεθεί κοινός τόπος και να μην αυξηθεί το αντίτιμο των διοδίων.

## Οι διαπραγματεύσεις κυβέρνησης-Αττικής Οδού

Στις 8 Αυγούστου το economistas.gr είχε γράψει πως ρόλο στην αλλαγή της στάσης της Αττικής Οδού σε ό,τι αφορά τις αυξήσεις στα διόδια έπαιξε και η πρόσφατη συμφωνία για την αναδιάρθρωση του δανεισμού του ομίλου Ελλάκτωρ, μέρος του οποίου είναι η Άκτωρ Παραχωρήσεις που με ποσοστό άνω του 65% είναι ο μεγαλύτερος μέτοχος της Αττικής Οδού.

Παράλληλα στις συζητήσεις ανάμεσα σε υπουργείο Υποδομών και Αττική Οδού, δηλαδή των εταιρειών Άκτωρ Παραχωρήσεις και Άβαξ, είναι πιθανό να έπεσαν στο τραπέζι έργα τα οποία εκτελούνται ήδη από τους μετόχους της Αττικής Οδού. Οι ίδιες πηγές αναφέρουν ως ενδεικτικά παραδείγματα το μετρό Θεσσαλονίκης που έχει αναλάβει να υλοποιήσει η Άκτωρ και την επέκταση του μετρό προς τον Πειραιά, την οποία εκτελεί η Άβαξ.

[Πηγή](https://www.iefimerida.gr/ellada/diodia-attikis-odoy-den-ayxanontai-oi-times)



