---
layout: post
published: true
title: 'Tι ισχύει για τα ηλεκτρονικά διόδια'
subtitle: 'Την έναρξη της ηλεκτρονικής καταγραφής των μόνιμων κατοίκων των Δήμων Αχαρνών, Διονύσου, Κηφισιάς και Ωρωπού ανακοίνωσε το Υπουργείο Υποδομών και Μεταφορών με στόχο την ελεύθερη διέλευσή τους από τα διόδια.'
bigimg: '/img/diodia-dromos-2018.jpg'	
---
Συγκεκριμένα, το Υπουργείο Υποδομών και Μεταφορών ανακοίνωσε την έναρξη της ηλεκτρονικής καταγραφής των μόνιμων κατοίκων των Δήμων Αχαρνών, Διονύσου και Κηφισιάς για την ελεύθερη διέλευση τους με την έναρξη εφαρμογής του Ηλεκτρονικού Συστήματος Αναλογικής Χρέωσης Διοδίων καθώς και των μόνιμων κατοίκων του Δήμου Ωρωπού από τα υπάρχοντα πλευρικά διόδια με την ολοκλήρωση της καταγραφής, μέσω Ηλεκτρονικής υποβολής αίτησης και στοιχείων, στην ιστοσελίδα του.

Σημειώνεται, ότι ο υπουργός Υποδομών και Μεταφορών Χρήστος Σπίρτζης μετά την εκκίνηση της διαγωνιστικής διαδικασίας για το ηλεκτρονικό αναλογικό σύστημα διοδίων απέστειλε επιστολή στην Εταιρεία Παραχώρησης για τη ΜΗ κατασκευή των σταθμών διοδίων στις περιοχές Βαρυμπόμπης, Αγίου Στεφάνου και Σχηματαρίου Χαλκίδας, που προβλέπονται τόσο στις αρχικές συμβάσεις του 2006 όσο και στις αναθεωρημένες του 2013.  

Στην συμφωνία που έχει επιτευχθεί προβλέπεται ότι οι δημότες – μόνιμοι κάτοικοι των δήμων, Διονύσου, Κηφισιάς και Αχαρνών δεν θα πληρώνουν διόδια, στο τμήμα του αυτοκινητοδρόμου που καλύπτουν και οι τρεις δήμοι, με την εφαρμογή του ηλεκτρονικού συστήματος αναλογικής χρέωσης, αφού νωρίτερα δεν θα κατασκευαστούν οι σταθμοί διοδίων.

Για τους δημότες – μόνιμους κατοίκους του δήμου Ωρωπού προβλέπεται με το πέρας της καταγραφής ελεύθερη διέλευση από τους 8 πλευρικούς σταθμούς διοδίων, ενώ, όπως ήδη έχει δηλώσει ο υπουργός Υποδομών και Μεταφορών, θα υπάρξει πρόσθετη διαπραγμάτευση για να υπάρξει σχετική μέριμνα και για τα μετωπικά διόδια. Σημειώνεται ότι η καταγραφή αποτελεί σημαντικό στοιχείο για τις προβλέψεις πιθανών πρόσθετων απαλλαγών.
 

Στην ίδια συμφωνία, προβλέπεται η ελεύθερη διέλευση των συμπολιτών μας με αναπηρία, που επίσης πρέπει να υποβάλουν ηλεκτρονική αίτηση και τα απαραίτητα αποδεικτικά στοιχεία.
Για τους εργαζόμενους στις περιοχές, συχνούς χρήστες, η συμφωνία προβλέπει εκπτωτικές χρεώσεις, αναλόγως τον αριθμό των διελεύσεων ανά μήνα, που φθάνουν σε ποσοστό 50%. Αναλυτικά:

Δημιουργείται ειδικό εκπτωτικό πρόγραμμα εργαζομένων που θα αφορά τους εργαζόμενους με σχέση εξαρτημένης εργασίας, οι οποίοι χρησιμοποιούν καθημερινά τον αυτοκινητόδρομο, για να μετακινηθούν από και προς το χώρο εργασίας τους, θα εφαρμόζεται ανά ημερολογιακό μήνα και επιπλέον των τυχόν υφισταμένων εκπτωτικών προγραμμάτων μηνιαίων διαδρομών, παρέχοντας πέντε επιπλέον διαδρομές χωρίς την καταβολή αντιτίμου, αμέσως μετά την 40η μηνιαία διέλευση.

**Συγκεκριμένα θα παρέχεται:**  
> Από την 11η ως την 20η διέλευση, έκπτωση 5%,  
> Από την 21η ως την 30η διέλευση, έκπτωση 15%,  
> Από την 31η ως την 40η διέλευση, έκπτωση 20%,  
> Από την 41η ως την 45η διέλευση, δωρεάν διέλευση  
> Από την 46η ως την 50η διέλευση, έκπτωση 40%,  
> Από την 51η διέλευση, έκπτωση 50%

Παράλληλα, το υπουργείο Υποδομών και Μεταφορών δρομολογεί με εντατικούς ρυθμούς τις διαγωνιστικές διαδικασίες του Ηλεκτρονικού Συστήματος Αναλογικής Χρέωσης Διοδίων. Στις 4 Απριλίου ολοκληρώθηκε η Α Φάση του Διαγωνισμού και προχωρούν απρόσκοπτα οι διαδικασίες για τη ΒΆ Φάση.

H ηλεκτρονική φόρμα καταγραφής των μονίμων κατοίκων στους τέσσερις δήμους, έχει ήδη αναρτηθεί στο επίσημο site του υπουργείου(www.yme.gr) σε ευκρινές σημείο.

**Τα δικαιολογητικά έγγραφα** που πρέπει να καταθέσουν οι δικαιούχοι πολίτες  των τεσσάρων δήμων σε ηλεκτρονική πάντα μορφή, είναι τα εξής:
- Δελτίο Αστυνομικής Ταυτότητας του προσώπου που θα εγγραφεί στον κατάλογο ως μόνιμος κάτοικος.
- Αντίγραφο πρόσφατου Εκκαθαριστικού Εφορίας
- Άδεια κυκλοφορίας του οχήματος ή των οχημάτων για τα οποία ζητείται η διέλευση από τα διόδια ως όχημα μόνιμου κατοίκου
- Για τα ΑμεΑ θα πρέπει να υποβληθεί δελτίο στάθμευσης ΑΜΕΑ


[Πηγή](https://www.autotriti.gr/data/news/preview_news/Ti-isxyei-gia-ta-hlektronika-diodia_171393.asp)
