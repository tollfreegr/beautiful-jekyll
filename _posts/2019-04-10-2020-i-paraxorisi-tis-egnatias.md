---
layout: post
published: true
title: 'Ξενοφός: 2020 η παραχώρηση της Εγνατίας - Τι γίνεται με τα διόδια'
subtitle: 'Aπίθανο το ενδεχόμενο να κατασκευαστούν όλα τα μετωπικά και πλευρικά διόδια μέχρι τον Οκτώβριο του 2019, τόνισε ο Άρης Ξενόφος.'
bigimg: '/img/egnatia.jpg'	
---

Το **2020 μετατίθεται η ολοκλήρωση του διαγωνισμού για την παραχώρηση της Εγνατίας Οδού**, ενώ οι δεσμευτικές προσφορές αναμένονται τον Οκτώβριο του 2019 μετά την παράταση που δόθηκε στην προηγούμενη προθεσμία του Ιουνίου. Αυτό τόνισε ο εκτελεστικός πρόεδρος του ΤΑΙΠΕΔ Άρης Ξενόφος στη διάρκεια συνάντησης με δημοσιογράφους στη Θεσσαλονίκη. Ο ίδιος σημείωσε ότι υπάρχει πρόοδος το τελευταίο διάστημα σε μία σειρά από εκκρεμότητες, όπως οι μελέτες για την αδειοδότηση των σηράγγων, τα ηλεκτρονικά διόδια, οι συμβάσεις για την κατασκευή των διοδίων και θέματα προϋπολογισμού.  Σύμφωνα με τον κ.Ξενόφο, έγιναν τον τελευταίο μήνα συναντήσεις με την Ευρωπαϊκή Διεύθυνση(DG Move) και το υπουργείο Υποδομών σχετικά με την τιμολογιακή πολιτική των διοδίων και αναμένεται σύντομα η σχετική έγκριση από την αρμόδια Ευρωπαϊκή Διεύθυνση.

Ο ίδιος, πάντως, χαρακτήρισε απίθανο το ενδεχόμενο να κατασκευαστούν όλα τα **μετωπικά και πλευρικά διόδια μέχρι τον Οκτώβριο του 2019** που θα υποβληθούν οι δεσμευτικές προσφορές.  

Επιπλέον, γνωστοποίησε ότι μέσα στο πρόγραμμα του Ταμείου για το 2019 εντάσσεται και η έκταση των **700 στρεμμάτων στην Περαία** για τη δημιουργία του Thess Intec. Για την «παραχώρηση» της έκτασης, πάντως, απαιτείται υπουργική απόφαση από το υπουργείο Οικονομικών.

Ο κ.Ξενόφος αναφέρθηκε και στο ναυάγιο του διαγωνισμού για την πώληση του 50,1% των Ελληνικών Πετρελαίων, επισημαίνοντας ότι είναι πολύ νωρίς για να προκηρυχθεί εκ νέου ο διαγωνισμός υπό αυτές τις συνθήκες. Σε κάθε περίπτωση, αναμένεται να ανοίξει ένας νέος κύκλος συζήτησης μεταξύ κυβέρνησης, θεσμών και ΤΑΙΠΕΔ.
Για τα λιμάνια της Αλεξανδρούπολης και της Καβάλας επανέλαβε ότι οι διαγωνιστικές διαδικασίες θα ξεκινήσουν μετά το Πάσχα. Διευκρίνισε, ότι, οι διαγωνισμοί θα προκηρυχθούν παράλληλα, ενώ θα δοθεί η δυνατότητα οι ενδιαφερόμενοι να «χτυπήσουν» και τα δύο λιμάνια με στόχο να αυξηθεί το επενδυτικό ενδιαφέρον και κατ' επέκταση και το τίμημα. Μετά από τα δύο αυτά λιμάνια, θα ακολουθήσει το επόμενο "κύμα", πιθανότατα στο τρίτο τρίμηνο του έτους, με Κέρκυρα, Ηγουμενίτσα και Βόλο.


[Πηγή](https://www.voria.gr/article/xenofos-2020-i-parachorisi-tis-egnatias---ti-ginte-me-ta-diodia?fbclid=IwAR3GQY1Td4r9lq1rSEh3TaX0yhFMA5OyYrHQPZWUCurR8IM05fjFGPApC7c)

_Διαφήμιση_
[Ανακαινίσεις σπιτιών σε οικονομικές τιμές](https://ags-engineering.gr/%CE%B1%CE%BD%CE%B1%CE%BA%CE%B1%CE%AF%CE%BD%CE%B9%CF%83%CE%B7-%CF%83%CF%80%CE%B9%CF%84%CE%B9%CE%BF%CF%8D/)

