---
layout: post
published: true
title: 'Μπήκαν POS στα διόδια στην Αττική Οδό'
subtitle: 'Με πλαστικό χρήμα πλέον οι πληρωμές'
bigimg: '/img/attiki-odos.jpg'	
---
Έληξε χθες η προθεσμία που είχαν οι επαγγελματίες και οι επιχειρήσεις 58 νέων κλάδων για να εγκαταστήσουν τα μηχανήματα ηλεκτρονικών συναλλαγών POS στα καταστήματα ή τα γραφεία τους.

Ανάμεσα στους 58 κλάδους ήταν και οι σταθμοί των διοδίων. Πλέον έχουν τοποθετηθεί POS και στα διόδια, ενώ στην Αττική Οδό οι οδηγοί ενημερώνονται ότι η πληρωμή με πιστωτική ή χρεωστική κάρτα γίνεται για απλές διελεύσεις και όχι για επαναφόρτωση του e-pass.

Όσοι δεν συμμορφώθηκαν καλούνται να πληρώσουν πρόστιμο 1.500 ευρώ (μειώνεται στο μισό αν πληρωθεί εντός μηνός από την επιβολή του).

## Στη λίστα περιλαμβάνονται, μεταξύ άλλων, οι ακόλουθες δραστηριότητες: 

«Ξυλουργικές εργασίες, κατασκευή στεγών, λιανικό εμπόριο κλωστοϋφαντουργικών προϊόντων, χαλιών, κιλιμιών και επενδύσεων δαπέδου και τοίχου σε εξειδικευμένα καταστήματα, λιανικό εμπόριο εφημερίδων και γραφικής ύλης σε εξειδικευμένα καταστήματα, φυτώρια, παλαιοπωλεία, υπηρεσίες μετακόμισης, θαλάσσιες και ακτοπλοϊκές, καθώς και αεροπορικές μεταφορές επιβατών, υπηρεσίες τροφοδοσίας για εκδηλώσεις (catering), μεσιτικά γραφεία ακινήτων, φωτογραφικές δραστηριότητες, δραστηριότητες έρευνας, καθαρισμοί κτιρίων, εκμετάλλευση αθλητικών εγκαταστάσεων, επισκευή ηλεκτρονικών ειδών, ρολογιών, επίπλων και κοσμημάτων, αλλά και γραφεία κηδειών».

Όσες από τις επιχειρήσεις αυτών των κατηγοριών είναι νεοσύστατες και προβούν συγκεκριμένα σε έναρξη δραστηριότητας από τις 11 Φεβρουαρίου 2018 - 11 Μαρτίου 2018 έχουν περιθώριο να συμμορφωθούν έως τις 11 Απριλίου 2018.


[Πηγή](https://www.newsbeast.gr/greece/arthro/3393884/bikan-pos-sta-diodia-stin-attiki-odo)
