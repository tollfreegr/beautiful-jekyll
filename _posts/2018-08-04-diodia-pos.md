---
layout: post
published: true
title: Διόδια: Και μέσω POS η πληρωμή στην Εγνατία! Δες πότε ξεκινά να ισχύει!'
subtitle: 'Νέα «εποχή» για τα διόδια και την πληρωμή τους. Από τις αρχές του μήνα Αυγούστου θα είναι δυνατή η πληρωμή με χρήση χρεωστικής και πιστωτικής κάρτας σε POS, οι χρήστες της Εγνατίας Οδού.'
bigimg: '/img/egnatia.jpg'	
---
Έχει ήδη ξεκινήσει η τοποθέτηση τερματικών αποδοχής καρτών (POS) στους σταθμούς διοδίων σε όλο το μήκος του αυτοκινητόδρομου. Ενώ ο πρόεδρος της Εγνατίας Οδού Α.Ε., κ. Απόστολος Αντωνούδης, μιλώντας στο thstival.gr, δήλωσε: «Έχουμε ήδη συνεννοηθεί με την Eurobank, σε δέκα μέρες περίπου θα λειτουργήσει» και συμπλήρωσε: «αρχικά δεν θα εγκατασταθούν POS σε όλες τις διόδους, ωστόσο αμέσως μετά τις επόμενες δέκα μέρες θα έτσι ώστε να επεκταθεί και εκεί».

Με στόχο την διευκόλυνση των πολιτών που δεν είναι εφοδιασμένοι με μετρητά POS εγκαθίστανται σε κάθε σταθμόδιοδίων, σε κάθε καμπίνα στην δεξιά λωρίδα κυκλοφορίας.

«Είναι απαραίτητος εκσυγχρονισμός να υπάρχει POS στα διόδια. Το βλέπουμε ότι επεκτείνεται αυτός ο τρόπος πληρωμής παντού και ενδεχομένως να είχαμε καθυστερήσει να τα εγκαταστήσουμε», τόνισε ο κ. Αντωνούδης σημειώνοντας πως η πληρωμή μέσω καρτών είναι αίτημα των πολιτών, ενώ αποτελεί και πολιτική του υπουργείου Υποδομών και Μεταφορών να υπάρχουν εγκατεστημένα POS σε όλους τους αυτοκινητόδρομους της χώρας.

Όταν ρωτήθηκε σχετικά με το αν πρόκειται να δημιουργηθούν καθυστερήσεις στην κίνηση των οχημάτων λόγω της πληρωμής μέσω POS, oπρόεδρος της Εγνατίας Οδού εκτίμησε ότι «νομίζω ότι θα λειτουργήσει πάρα πολύ καλά, χωρίς να υπάρχουν καθυστερήσεις».

Υπενθυμίζεται ότι το ζήτημα της εγκατάστασης POS τέθηκε για πρώτη φορά με τον νόμο 4446/16, που προέβλεπε μέτρα για την ενίσχυση των ηλεκτρονικών συναλλαγών σε πολλούς επιχειρηματικούς τομείς, αλλά οι παραχωρησιούχοι και η Εγνατία Οδός είχαν ζητήσειπαράταση μέχρι το τέλος του 2018 για την εγκατάσταση POS στα διόδια.


[Πηγή](https://www.neolaia.gr/2018/07/27/diodia-augoustos-meso-pos-i-pliromi/)
