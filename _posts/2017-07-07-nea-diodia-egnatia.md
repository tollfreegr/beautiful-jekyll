---
layout: post
published: true
title: 'Αυτά είναι τα νέα διόδια στην Εγνατία Οδό'
subtitle: 'Πόσο θα πληρώνουμε;'
bigimg: '/img/egnatia.jpg'	
---

Βαρύ τίμημα θα καλούνται πολύ σύντομα να πληρώνουν οι οδηγοί που κινούνται επί της Εγνατίας Οδού, καθως με Κοινή Υπουργική Απόφαση (ΚΥΑ) των Ευκλείδη Τσακαλώτου και Χρήστου Σπίρτζη προχωρά η χωροθέτηση συνολικά 38 νέων σταθμών διοδίων (18 μετωπικοί και 20 πλευρικοί), κατά μήκος όλου του οδικού άξονα που συνδέει την Ηγουμενίτσα με τους Κήπους Έβρου.

## Τι θα πληρώνουμε

Με βάση τα έως τώρα δεδομένα, **η διαδρομή Ιωάννινα – Αλεξανδρούπολη κοστίζει για ένα αυτοκίνητο ΙΧ 18 ευρώ.**
Ωστόσο, μετά και την εγκατάσταση των νέων σταθμών, το συνολικό κόστος θα ανέλθει, για την ίδια διαδρομή, στα **33,5 ευρώ.**

**Ειδικότερα, σύμφωνα με την ΚΥΑ των Υπουργείων Οικονομικών και Υποδομών, προβλέπεται το ακόλουθο χρονοδιάγραμμα:**

- Στις 31/08/2017 ξεκινά η λειτουργία των μετωπικών σταθμών διοδίων σε Παμβώτιδα (77ο χλμ.), Μέστη (580ο χλμ.), Ιεροπηγή (62ο χλμ. κάθετου άξονα Ιεροπηγής - Κρυσταλλοπηγής) και Ευζώνους (70ό χλμ. κάθετου άξονα Χαλάστρας – Ευζώνων).
- Στις 10/10/2017 ανοίγουν οι σταθμοί Θεσσαλονίκης (322ο χλμ.), Ασπροβάλτας (396ο χλμ.), Καβάλας (476ο χλμ.) και Στρυμονικού (45ο χλμ. κάθετου άξονα Λαγκαδά – Προμαχώνα).
- Την 01/11/2017 ξεκινά οι λειτουργία των σταθμών Σιάτιστας (186ο χλμ.) και Αρδάνιου (648ο χλμ.) και όλων των πλευρικών σταθμών.

Την ίδια στιγμή, πάντως, δεν λείπουν και οι αντιδράσεις από πλευράς Τοπικής Αυτοδιοίκησης για τα νέα διόδια, καθώς, όπως έχει γίνει γνωστό, ο δήμαρχος Αλεξανδρούπολης Ευάγγελος Λαμπάκης έχει ξεκινήσει τη διαδικασία προσφυγής στο Συμβούλιο της Επικρατείας κατά της κατασκευής νέων σταθμών.


[Πηγή](http://www.newsbomb.gr/ellada/news/story/804887/prosoxi-ayta-einai-ta-nea-diodia-stin-egnatia-odo-poso-tha-plironoyme)
