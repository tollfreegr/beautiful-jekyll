---
layout: post
published: true
title: '80 ευρώ σε διόδια κοστίζει το ταξίδι Αθήνα – Ιωάννινα'
subtitle: 'Βαθιά το χέρι στην τσέπη καλούνται να βάλουν οι οδηγοί που χρησιμοποιούν τους νέους αυτοκινητόδρομους. '
bigimg: '/img/athina-ioannina.jpg'	
---

Η αύξηση της τιμής των διοδίων αλλά και η δημιουργία νέων σταθμών έχει επιφέρει αύξηση στο κόστος ταξιδιού, το οποίο ωστόσο αντισταθμίζεται από την ασφάλεια που προσφέρει στους οδηγούς η χρήση των σύγχρονων αυτοκινητοδρόμων καθώς και η εξοικονόμηση καυσίμων που επιτυγχάνουν. 

Έτσι αν κάποιος ετοιμάσει τις βαλίτσες του για ένα ταξίδι μέχρι τα Ιωάννινα (ξεκινώντας από την Αθήνα) θα χρειαστεί 40 ευρώ σε διόδια και 80 ευρώ αν το ταξίδι είναι μετ’ επιστροφής.

Ειδικότερα ο οδηγός ξεκινώντας από την Αθήνα και μέχρι το Ρίο (Ολυμπία Οδός) θα χρειαστεί 11,50 ευρώ σε διόδια. 

Για την χρήση της Γέφυρας Ρίου Αντιρρίου θα πληρώσει 13,20 ευρώ, ενώ από το Αντίρριο μέχρι και τα Ιωάννινα το κόστος των διοδίων διαμορφώνεται στα 12,50 ευρώ. 

Αν δε, αποφασίσει να χρησιμοποιήσει την Αττική Οδό (2,80 ευρώ)  προκειμένου να αποφύγει τον Κηφισό, τότε το συνολικό κόστος του ταξιδιού ανέρχεται στα 40 ευρώ. 

Αν θέλετε πάντως να μειώσετε το κόστος του ταξιδιού σας τότε υπάρχει η επιλογή της μη χρήσης της Αττικής Οδού και της Γέφυρας του Ρίου Αντιρρίου. 

Στην τελευταία περίπτωση ο ταξιδιώτης μπορεί να χρησιμοποιήσει ένα από τα καράβια της πορθμειακής γραμμής Ρίου Αντιρρίου με το κόστος του ΙΧ να είναι 6,50 ευρώ. 

Όπως υποστηρίζουν οι ιθύνοντες της πορθμειακής γραμμής, η επιλογή καραβιού για το δρομολόγιο Ρίο - Αντίρριο αποτελεί μια ιδανική επιλογή για όσους επιθυμούν να ταξιδέψουν πιο οικονομικά σε σχέση με την Γέφυρα, ενώ κατά την διάρκεια του ταξιδιού, δίνεται στον επιβάτη η ευκαιρία να απολαύσει την εξαιρετική θέα και να θαυμάσει από πολύ κοντά την μεγαλύτερη καλωδιωτή γέφυρα της Ευρώπης. 

Να σημειωθεί πως οι πεζοί επιβάτες, ταξιδεύουν δωρεάν, πράγμα που δίνει την δυνατότητα σε όσους το επιθυμούν να πραγματοποιήσουν μία μικρή κρουαζιέρα χωρίς κόστος από το Ρίο στο Αντίρριο και αντίστροφα. 

[Πηγή](http://www.insider.gr/hristika/60802/80-eyro-se-diodia-kostizei-taxidi-athina-ioannina)
