---
layout: page
title: Συχνές Ερωτήσεις 
subtitle: Τι είναι το TollFreeGR;
---
Τα τελευταία χρόνια το κόστος των μετακινήσεων αυξάνεται με γεωμετρικό ρυθμό. Η ανάγκη από την άλλη παραμένει στα ίδια υψηλα επίπεδα. Το site αυτό φιλοξενεί έναν οδηγό σε μορφή PDF που είναι εύκολο να τον έχουμε μαζί μας στο κινητό ή σε έντυπη μορφή στο αυτοκίνητο μας.
 
### Πρέπει να αποφεύγουμε τα διόδια;

Αυτό είναι καθαρά δική σας επιλογή. Το TollFreeGR δεν ενθαρρύνει αλλά ούτε αποθαρρύνει τη χρήση των διοδίων.

### Πιο τμήμα του οδικού δικτύου καλύπτει ο οδηγός;

Προς το παρόν ο οδηγός αυτός καλύπτει τη διαδρομή Αθήνα από/προς Λαμία αποφεύγοντας τα διόδια:

- Αφιδνών
- Θήβας 
- Τραγάνας
- Αγίας Τριάδος (Λαμία)

Δε σταματούμε όμως εδώ. Με τη βοήθεια των social media σε συνδυασμό με το αθάνατο ελληνικό δαιμόνιο, ελπίζουμε ο οδηγός αυτός να εμπλουτιστεί με τις δικές σας πληροφορίες και να γίνει αναπόσπαστο κομμάτι κάθε έλληνα οδηγού.

### Υπάρχουν λάθη στον οδηγό!!!

Εσείς είστε οι αυστηρότεροι διορθωτές μας. Οτιδήποτε κρίνετε ότι δεν εξηγείται επαρκώς ή είναι λανθασμένο, μπορεί να αλλάξει εφόσον επικοινωνήσετε μαζί μας και τεκμηριώσετε ορθά την παρατήρηση σας.

### Μόνο αυτή τη συγκεκριμένη διαδρομή έχει;

Λόγω της τακτικής χρήσης της συγκεκριμένης διαδρομής, μπορέσαμε να καταγράψουμε τις συγκεκριμένες παρακάμψεις. Αν έχετε και εσείς τρόπους παράκαμψης άλλων διοδίων ή αποτελεσματικότερους τρόπους για τα ήδη υπάρχοντα, θα χαρούμε να τα συμπεριλάβουμε στον οδηγό μας.

### Έχω να προτείνω μια εναλλακτική διαδρομή

Τότε είσαι ο άνθρωπος μας :) Μπορείς να μας αποστείλεις στο email που αναγράφεται στον οδηγό αλλά και στο κάτω μέρος της σελίδας τη διαδρομή σου. Η διαδρομή που θα προτέινεις θα πρέπει:

- Να έχει σωστή περιγραφή (που στρίβουμε, πότε στρίβουμε, κάποιο σταθερό σημείο προσοχής)
- Να έχει εικόνες τραβηγμένες από το google street view για να είναι σίγουρο ότι δε θα υπάρξει θέμα πνευματικών δικαιωμάτων
- Να αναφέρεται το όνομα (προαιρετικά) ή κάποιο ψευδώνυμο για να αναφερθεί η συνεισφορά σου. Αν πάλι επιθυμείς την ανωνυμία σου, είναι αναφαίρετο δικαίωμα σου. 

### Μπορούμε να τον πουλήσουμε τον οδηγό;

Κατηγορηματικά ΟΧΙ !!! Πέραν του γεγονότος ότι δεν είναι δικό σας για να το εκμεταλευτείτε εμπορικά, σκοπός του οδηγού αυτού είναι να χρησιμεύσει σε όσο το δυνατό περισσότερους οδηγούς. Η εμπορική του εκμετάλλευση, καταστρατηγεί αυτό το σκοπό.


